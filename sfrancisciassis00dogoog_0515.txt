BEATI FRANCISCI 417

peccato provenire uxoris. llla vero, moerore afflicta
et rubore confusa, crebris gemitibus clamabat ad
Christum, sancti Francisci auxilium invocando, ut
infelici sibi et in tali opprobrio constitutae succur-
5 rere dignaretur. Nocte quadam cum propter huiusce·
modi tristitiam tristi somno arriperetur, apparuit
ei sanctus Franciscus‚ piis eam affatibus mulcens:
Surge, inquit, et porta puerum ad locum propin·
quum meo nomine dedicatum, et ipsum in aqua
ro illius putei balneabis. Mox enim ut tali aqua pue·
rum superfundes, sanitatem integram consequetur.
Neglexit mulier sancti mandatum adimplere de puer0,
et secunda vice sibi apparenti et haec eadem re·
plicanti minime acquievit. Sed eius simplicitatem
15 pie salictus commiserans stupendo modo addidit
misereri. Tertio namque cum Virgine gloriosa et
sanctorum Apostolorum nobilissimo comitatu sibi ap·
paruit, et accipiens eam cum puero ante ianuam
dicti loci transtulit in momento. Cumque iam aurora
20 inciperet apparere omnisque corporea illa visio di·
scessisset, obstupefacta mulier et ultra quam credi
valeat admirata, pulsavit ad ianuam. Ingessit sra-
tribus de rei novitate non modicam admirationem,
exspectans tota fiducia pueri sanitatem, tertio iam
25 oraculo repromissam. Advenere postmodum nobiles
mulieres de eadem provincia causa devotionis, et
quae contigerant audientes, admiratae sunt valde.
Hauriunt extemplo aquam de pute0, et earum no-
bilior propriis manibus puerum balneavit. Statim
30 puer, omnibus membris ad sua loca productis, sanus
apparuit, et magnitudo miraculi omnibus admira-
tionem induxit.
159. In castro Chorae, Hostiensis dioecesis, vir
quidam crus perdiderat sic ex totu, ut nullo modo
35 progredi vel movere se posset. Positus itaque in

27. ,ll contingerant

27

 

